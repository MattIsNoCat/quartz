---
title: "Judith Butler"
tags: "Gender"
---
_Epistemic disclaimer: Confidence 4/10, effort 4/10._ 

Judith Butler definieerde in haar book Gender Troubles een onderscheid tussen sekse en gender. Dit was verre van het alomvertegenwoordigde paradigma dat het tegenwoordig is, en het is mede dankzij het werk van Butler's werk dat dit de gang van zaken is nu. 

Een van de nogsteeds spraakmakende onderdelen van Butler's oeuvre is hun blik op gender als inherent performatief. Om dit goed te begrijpen is het belangrijk om bewust te zijn van Butler's blik: hen is een politiek filosoof, dus hun blik ligt op de maatschappelijk context meer dan de psychologische. Dat gezegd hebbende, wat betekent het om te zeggen dat gender performatief is? 

Alhoewel de term vaak een theatrale connotatie kent, is de performativiteit van Butler meer nauwverwant aan een linguistieke of taalfilosofische context, specifiek uit de filosofie van John Austin. In het kort is dat: taal kan constatief zijn, dat wil zeggen het omschrijft de werkelijkheid. "Dit is een tafel, jij hebt blond haar." Taal kan echter ook performatief zijn, dat wil zeggen het schept de werkelijkheid; het is een actie an sich. "(Bij een bruiloft) Ja, ik wil". Deze performativiteit is dus een vormende, handelende kracht, en zo ziet Butler gender ook. Butler omschrijft gender als ["een phenomeen dat ten alle tijden wordt geproduceerd en wordt gereproduceerd."](https://www.youtube.com/watch?v=Bo7o2LYATDc) Daarmee ziet Butler gender dus als een iets waar mensen in sociaal-culturele context dus aanspraak op doen, in contrast tot een inherente eigenschap.

Het is in die laatste opvatting van hun ideeen dat Butler kritiek kreeg vanuit queer gemeenschappen. Vele trans mensen zien of ervaren gender namelijk wel tot in zekere zin als inherent. Een pure performatieve opvatting van gender laat een gat vallen op de plek van gender dysforie: als gender puur in interactie vormgegeven wordt, hoe kunnen mensen dan een existentiele ontevredenheid voelen met hun gender ervaring? Butler is later dan ook teruggekomen om hun 'pure' performativiteit en erkent een zeker inherent component als deel van gender identiteit. Butler omschrijft henzelf ook als nonbinair in latere jaren. 

~~

## Arcadian's toevoegingen
Wat ik interessant vind aan deze opvatting van gender performativiteit zijn de ideeen over relationele autonomie vanuit feministische en zorg-ethische filosofie. In het boek Vulnerability (Mackenzie, Rogers, & Dodds, 2014), specifiek de essay van Joel Anderson, staat een interessante opvatting van hoe een zekere mate van autonomie afhankelijk is van toelating vanuit anderen. Gender performativiteit zou hier goed inpassen: je kunt de autonomie over je eigen gender niet geheel vormen zonder medewerking van de mensen in jouw sociaal-culturele omgeving. Dat wil zeggen, jouw performatieve expressie van gender kan geblokkeerd worden door een ander, omdat gender twee kanten op gaat. Meer hier over later, ik heb hier al een andere essay over geschreven, maar lees het boek vooral!

## Links and inspiration
- Gender Trouble - Judith Butler
- [Podcast Filosofie - Judith Butler](https://open.spotify.com/episode/1CI24Rqu44cszJrakXe5el?si=6d58584e507d42ec)
- Whipping Girl - Julia Serano
- [Big Think - Judith Butler: Your Behavour Creates Your Gender]
- Vulnerability: New Essays in Ethics and Feminist Philosophy - Mackenzie, Rogers, and Dodds